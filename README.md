## Yazılımcılar İçin Film Önerileri 🍿

Yazılımcıların boş zamanlarında keyifle izleyeceği filmleri derledik. Bu filmler, yazılımcıların hem eğlenebileceği hem de ilham alabileceği filmler. Yazılımcıların izleyebileceği filmleri keşfetmek isterseniz [**bu yazımızı**](https://coderspace.io/blog/yazilimcilar-icin-5-dizifilm-onerisi/) da okumanızı tavsiye ederiz. İyi seyirler! 🍿


# 🤖 Matrix

![](https://lh5.googleusercontent.com/nvyBharqb5K-_UqDUL1Qx0XC4ZiblejLUIOHj5YSYpGCF9ai4FCkZkE6xTMQL2iuRNQ7dXEPGB1SZtmM9jpsJip8PdTia2rj1fGIxsU1YumjslFYt541MO4e3NVTpo72bFGbwIOOL79sQyeMjzr1qYo)

  

Unutulmaz yapımlara, **fantastik romanlara** ve hatta akademik tezlere konu olan **The Matrix evreni**, sinemada çığır açan bir film. Konu Matrix olduğunda, muazzam bir şekilde işlenmiş hikâyeye parantez açmamak haksızlık olur.

  

**Gerçek ve sanal dünya** arasında gidip geldiğimiz film, bu iki farklı evreni büyük bir ustalıkla birbirine bağlıyor. Filmin ana kahramanı **Neo**, gerçekliğin aslında bir **simülasyon** olduğunu keşfeder ve insanların makineler tarafından kontrol edildiğini öğrenir. **Distopik bir yapım** olduğu için, geçişlerin tabiri caizse karanlık ve buğulu bir atmosfere sahip olduğunu belirtelim. Ayrıca, **yapay zeka** tartışmalarının sürdüğü bugünlerde, 1999 yılında pek çok **teknik gelişmeyi** de ön görüyor.

İnanılmaz **aksiyon sahneleri**, **sıra dışı görsel efektler** ve **zekice yazılmış senaryo** ile Matrix, izleyenleri kendine hayran bırakıyor. Sonuç olarak, bize göre programcılar ve yazılım profesyonelleri için sadece en iyi 10 filmden biri değil, aynı zamanda şimdiye kadar yapılmış en iyi 10 filmden biri.

  
  

# 👥 The Social Network

![](https://lh4.googleusercontent.com/JcGyI0ut4ZO2n3cjfiQnVbIfAfaqqdxnJqFphMuXAGs_uO8cJNq0wkwCmIaM_TXyyjEKmPGzmBuw657n8fsAGkhjtshcHct06LnxR5k7jdLuW0-w98iH2Zvcbl3OXJr4-RrF3R0FDllxt6TatI27JY4)

**Mark Zuckerberg**'in Facebook fikrini nasıl bulduğunu merak ediyorsanız, bu filmi mutlaka izlemeniz gerekir. **Facebook'un kuruluş hikayesini anlatan bu film**, Facebook kurucuları **Mark Zuckerberg**, **Eduardo Saverin** ve **Sean Parker**'ın bakış açısından anlatılıyor. **David Fincher**'ın yönettiği film, sosyal medyanın yükselişi ve teknolojinin gücünü de konu ediniyor.

  

Mark Zuckerberg'in çabalarını, yaratıcılığını ve hırslarını izleyerek, nasıl büyük bir başarıya ulaşabileceğinizi görebilirsiniz. Diyalogları güzel, film müziği heyecan verici olan bu filmi izleme listenize almadıysanız, mutlaka eklemenizi öneririz.

  
  # 🚀 Interstellar

![](https://lh4.googleusercontent.com/5ONJKj2HnJrcnXOu9E2oxaO0tUxvlqpFrQT844jOW11HLd_H_i3VP--UrBxgNfLaSudPYShId4Hc-AbaS66rfsi_AHHq1H53JNR68b5PR4xBYVopecWfrNutsdWBwYJsjX5QfeaWu5CcLn1Kgn4mrRo)

**Interstellar** bir **uzay yolculuğu** filmi. Ama bir uzay yolculuğu filminden çok daha fazlası. Bu epik **bilim kurgu filmi**, yazılımcıların hayal gücünü zorlayacak bir yapım.

  

Gezegenin sınırlarını aşan bir grup astronotun, insanlığın geleceği için umut arayışına çıkmasını anlatıyor. **Christopher Nolan**'ın yönettiği bu film, görsel efektlerin yanı sıra **karmaşık bilimsel konuları** ele alarak izleyicileri derinden etkiliyor.


# 🖥️ The Imitation Game

![](https://lh5.googleusercontent.com/Oa3wO3t-4kJVKBWj3qUY3QWZOAqza2VwngmSTQfJ2xyVKmFe485Y63Lv4jxrt7DLG5TRXGlfHYUqvKAftW9PAG9X8j1fMsGEBncMcvhSSaQhOF-8n0HVqwaEXNoh0L93dXdoa9OOGhzQM9TTsUyXRXI)

**Şifreleme**, **kriptoloji** ve **matematiğe** merakınız varsa **Enigma (The Imitation Game)** izleme listesine eklemeniz gereken filmler arasında yer alıyor. Bu **tarihi drama filmi**, İngiliz matematikçi ve kriptolog **Alan Turing**'in hayatını anlatıyor. 

**Turing**, İkinci Dünya Savaşı sırasında **Alman şifrelemesini** çözmek için yaptığı çalışmalarla bilinen bir isim. Bu filmde Turing'in zekasını, **bilgisayar bilimine olan katkılarını** ve başarılarını izleyeceksiniz.

  
  
# 🌟 Star Wars Serisi

![](https://lh6.googleusercontent.com/AaqOrqWhMhhfK0VwYRqDY132zEuYdVkZDjNdHKXYoHv4C2er-598iE8MJejr6vTaF4sRfGKVhb9GHOpsQVR4LIDMJ24kDh6JY6gLUst7yxbbZCz7vJ96h-AqyBffqtVYbfwiqExowJ6QjdTOibk_y20)

Bu efsanevi seri, yazılımcılar arasında popüler olan bir başka seçenek. Dünya tarihi sinemasında oldukça önemli bir yere sahip olan Amerikalı yönetmen ve yapımcı **George Lucas**’ın efsanevi hayal gücünün bir ürünü olan **Star Wars serisi,** biz izleyicilerin hayatına ilk olarak **1977 yılında**, serinin 4. bölümü olarak bildiğimiz “**Star Wars: Episode IV – A New Hope**” filmi ile girdi.

Filmin yakaladığı başarı, serinin diğer filmlerinin de devamlılığını sağladı ve dünya üzerinde bambaşka bir kültür oluşmuş oldu. İnanılmaz bir evren, **heyecan verici ışın kılıçları** ve **uzay gemileri**…

Bu epik seride, teknolojinin gücü ve iyi ile kötünün savaşı hikayesi anlatılıyor. **May the code be with you!**

  
 
# 🤖🔬 Ex Machina

![](https://lh4.googleusercontent.com/8Rl25PLE-879UCd98Y9S84noZ3IxF3eRbkjKWfhrrufI6ev7c_9oAYjO3jmTx6KwDI7ZV9HtlN3Q2ySUeKNYljRiN-2At5yZm0RmqID9Bc3kZeP_GR3XsVAXHDxy3uQ_G0M-o8HGDrI7OaGpm6bSXpU)

**Yapay zeka** ve **programlama** konusuna ilgi duyanlar için kusursuz bir seçenek! Ex Machina, **yazılımcı Caleb Smith**'in, dünyaca ünlü bir şirketin CEO'su olan Nathan Bateman tarafından yaratılan **yapay zeka Ava**'yı değerlendirmek için izole bir araziye davet edildiği bir **bilim kurgu gerilim filmi**.

Görsel açıdan etkileyici sahneler, sürprizlerle dolu bir senaryo ve oyuncuların muhteşem performanslarıyla izleyicilere akıllarında iz bırakan bir deneyim sunuyor.

[![Instagram](https://img.shields.io/badge/Instagram-%23E4405F.svg?&style=for-the-badge&logo=instagram&logoColor=white)](https://www.instagram.com/coderspaceio/)
[![Twitter](https://img.shields.io/badge/Twitter-%231DA1F2.svg?&style=for-the-badge&logo=twitter&logoColor=white)](https://twitter.com/coderspace_io/)
[![LinkedIn](https://img.shields.io/badge/LinkedIn-%230077B5.svg?&style=for-the-badge&logo=linkedin&logoColor=white)](https://www.linkedin.com/company/coderspace-io/)
[![Codecast](https://img.shields.io/badge/Codecast-%2381b71a.svg?&style=for-the-badge&logo=codecast&logoColor=white)](https://open.spotify.com/show/76XNB92UbdvDwTdeXDtzNF)
[![YouTube](https://img.shields.io/badge/YouTube-%23C4302b.svg?&style=for-the-badge&logo=YouTube&logoColor=white)](https://www.youtube.com/@coderspaceio)
[![Discord](https://img.shields.io/badge/Discord-%237289da.svg?&style=for-the-badge&logo=Discord&logoColor=white)](https://discord.com/invite/AW9Fw3yRU6)

